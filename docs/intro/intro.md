<div class="row text-center">
    <div class="card border-0 justify-content-center my-4" style="background-color: transparent; width: 30em;">
        <img src="https://github.com/logo94/Gesnet/blob/main/docs/intro/img/logo.png" class="card-img-top mx-auto rounded" alt="..." style="width: 30em;">
    </div>
    
    <h3 class="mt-3">Modello di rete decentralizzata per l’accesso permanente al patrimonio culturale digitale</h3>
</div>
    
L’attuale architettura di Internet presenta una serie di vulnerabilità, sia in termini di identificazione delle risorse che di accesso a lungo termine ai contenuti nativi digitali. 


Dei 1.11 miliardi di siti web pubblicati in tutto il mondo, solo il 18% è attualmente <a class="text-decoration-none" href="https://siteefy.com/how-many-websites-are-there/>attivo</a>, per il restante 82% viene quindi tornato il tipico <b>Errore 404</b>. 


Per il solo contesto italiano, dei quasi 8 milioni di domini .it registrati dal 2008 oltre 5,5 milioni sono stati [cancellati](https://stats.nic.it/domain/delete). Ad oggi solo poco più del 25% dei siti è quindi ancora raggiungibile.


All'interno dell'immenso patrimonio informativo che circola esclusivamente sul web sotto forma di siti web, social network, blogs e canali di streaming circolano contenuti di rilevanza culturale indispensabili a descrivere il nostro tempo. 
L'esempio più emblematico è il caso di Wikipedia: il ricorso all'enciclopedia online ha progressivamente sostituito il ricorso alle risorse analogiche, la sola versione italiana di Wikipedia.org nel 2021 ha registrato oltre [400 milioni](https://web.archive.org/web/20210921111548/https://www.service-lab.com/classifica-dei-siti-web-piu-visitati-in-italia-2021-top-10/) di visite mensili posizionandosi come secondo sito con più accessi in Italia.  
L'intero impianto di referenze delle voci di Wikipedia, quindi di verifica dell'attendibilità delle informazioni, è basato su link a fonti esterne; la perdita delle fonti, unita alla passibilità di censura, rende questo patrimonio informativo estremamente vulnerabile.  


Tale vulnerabilità è dovuta soprattutto al principio di funzionamento dell'odierno internet.
Oltre ai problemi legati alla sostenibilità di uno sforzo economico proporzionale all’aumento del bisogno di spazio per l’archiviazione; normalmente è previsto un numero limitato di copie di backup in cui errore umano, malfunzionamenti, eventi naturali, politici o economici possono minacciare l’esistenza o l’accesso ai dati. 


Per questi motivi un gran numero di Biblioteche Nazionali o organizzazioni no-profit di tutto il mondo da ormai anni intraprende progetti di [archiviazione del web](https://en.wikipedia.org/wiki/List_of_Web_archiving_initiatives). In Italia il Deposito Legale dei documenti che circolano tramite rete informatica non è obbligatorio, alle Biblioteche Nazionali Centrali non sono quindi destinate sufficienti risorse.
Per le milioni di risorse in lingua italiana che circolano esclusivamente sul web non è quindi prevista un'adeguata tutela.


Per quanto l'attività di archiviazione del web sia in grado di salvare parte del patrimonio informativo, urge una riflessione su quelle che sono le cause di tali vulnerabilità ed elaborare soluzioni in grado di intervenire sulla radice del problema.
Quindi individuare un sistema di condivisione alternativo, in grado di garantire l’interoperabilità dei dati attraverso diverse organizzazioni, senza comportare un aggravio della spesa pubblica pur assicurando resilienza, sicurezza e autenticità ai dati.


Progettato come alternativa al tradizionale modello client-server, Gesnet propone un modello di rete distribuita basata sul protocollo [InterPlanetary File System](https://ipfs.tech/) (IPFS). 
IPFS è un sistema completamente Open source, per la sua realizzazione Gesnet non richiede quindi il pagamento di licenze o investimenti di natura infrastrutturale, è infatti possibile utilizzare l’apparecchiatura già in uso o riciclare quella considerata obsoleta. 


Sfruttando un'architettura peer-to-peer e un diverso sistema di identificazione delle risorse è possibile costituire una rete indipendente in cui ogni dispositivo dotato di connessione può operare come nodo: 
per adattarsi al mutato contesto informativo, le biblioteche possono quindi ridefinire il proprio ruolo sociale trasformandosi, oltre che punto fisico di conservazione e accesso alle risorse analogiche, come infrastruttura distribuita in grado di garantire l’accesso permanente all’informazione a prescindere da cambiamenti economici, politici o climatici. 


Gesnet può essere allo stesso tempo un sistema per l’accesso permanente al patrimonio culturale digitale che un’infrastruttura distribuita in grado di ospitare e unire sotto un unico sistema di file le numerose basi di dati e applicazioni sorte e ospitate nei vari contesti locali. Una base su cui poter costruire applicazioni decentralizzate e luoghi virtuali di condivisione personale e professionale. 
